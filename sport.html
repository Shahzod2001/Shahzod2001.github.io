<!DOCTYPE html>
<html>
  <head>
    <meta charset="utf-8">
    <meta name="viewport" content="width=device-width, initial-scale=1">
    <title>England Sport Achievements</title>
    <link rel="stylesheet" href="style.css">
  </head>
  <body>
    <header>
      <nav>
        <ul>
          <li><a href="#football">Football</a></li>
          <li><a href="#cricket">Cricket</a></li>
          <li><a href="#tennis">Tennis</a></li>
        </ul>
      </nav>
    </header>
    <main>
      <section id="football">
        <h1>Даврони шуравӣ</h1>
        <p>Варзиш дар Тоҷикистон дар даврони шӯравӣ рӯ ба инкишоф ниҳод. Нахустин чорабинӣ оид ба тарғиби тарбияи ҷисмонӣ ва варзиш 15 марти 1925 ба муносибати рӯзи таъсисёбии ҶШС Тоҷикистон баргузор шуд. Соли 1928 пленуми Шӯ¬рои Олии тарбияи ҷисмонии Тоҷикистон доир гардид, ки масъалаи рушди ояндаи тарбияи ҷисмонӣ ва варзишро дар ҷумҳурӣ баррасӣ кард. 18 августи 1934 дар шаҳри Душанбе бо қарори КИМ ва Шӯрои комиссарияти халқии ҶШС Тоҷикистон спартакиадаи I умумиҷумҳуриявӣ баргузор шуд. Барои рушди ояндаи варзиш дар ҷумҳурӣ дар шаҳри Душанбе иншооти гуногуни варзишӣ аз қабили варзишгоҳои «Спартак» (1930), «Динамо» (1932), Вар¬зиш¬гоҳи марказии Тоҷикистон (1962), маҷ¬маҳои варзишии Ҳавзи шиноварии ҷумҳуриявӣ (1962), «Автомобилист» (1969), «Авиатор» (1985), Қасри варзиш (1972), Толори бозиҳои дас¬тӣ (1974), пойгоҳи қаиқронӣ (1978), маҷмааи Тири ДОСААФ (ҳозира Ташкилоти ма¬дад¬гори мудофиаи Ҷум¬ҳу¬рии Тоҷикистон, 1982), Қасри теннис (1986) ва ғайра ва дар маркази вилоятҳо, шаҳру ноҳияҳо варзишгоҳҳо сохта шу¬данд.
Барои омода кардани мутахассисони дорои маълумоти миёнаи соҳаи тарбияи ҷисмонӣ ва варзиш Техникуми тарбияи ҷисмонии Тоҷикистон (1947) ва Донишкадаи тарбияи ҷисмонии То¬ҷи¬ки¬стон (1971) ифтитоҳ шуданд. Дар натиҷа дар ҷумҳурӣ тадриҷан чунин намудҳои варзиш, аз қабили футбол, волейбол, баскетбол, варзиши сабук, тенниси рӯйи миз, шиноварӣ, камон¬ва¬рӣ, велоси¬пед¬ронӣ, заврақронӣ, гимнастика, вазн¬¬бардорӣ, куштӣ, шоҳмот, шашка, шамшер¬бо¬зӣ, панҷҳарба ва ғайра инкишоф ёфтанд.
Соли 1975 дар шаҳри Душанбе Мактаб-интернати таҳсилоти умумии ҷум¬ҳуриявии тамоюли вар¬зишӣ кушода шуд. Бис¬ёр дастпарварони ин мактаб ба ком¬ёбиҳои бузурги варзи¬шӣ ноил гардидаанд, ки ситорагони варзиши тоҷик Андрей Абдувалиев, Саидаҳтам Раҳимов, Э. Шиллер, В. Соколов, М. Муллобоев, Дилшод Назаров, Парвиз Собиров аз ҷум¬лаи онҳоянд.
</p>
      </section>
      <section id="cricket">
        <h1>Даврони истиқлол</h1>
        <p>Дар давоми 20 соли истиқлол варзиш дар Тоҷики¬стон хеле рушд кард. Соли 1992 Кумитаи миллии олим¬пии Ҷумҳурии Тоҷикистон ташкил карда шуд, ки уви Кумитаи байналмилалии олимпӣ мебошад. Истиқлол ба варзишгарони Тоҷикистон имкон фароҳам овард, ки иштирокдорони комил¬ҳуқу¬қи мустақили ҳаракати олим¬¬пии ҷаҳонии муосир гарданд. Аз ҳамин сол варзишгарони ҷумҳурӣ пайваста дар Бозиҳои олимпӣ иштирок мекунанд. 
Варзишгарони ҷумҳурӣ бори аввал дар Бозиҳои олимпии зимистона (Солт-Лейн-Сити, 2002) иш¬тирок карданд. Соли 1996 дар шаҳри Душанбе Олимпиадаи махсуси Тоҷи¬кис¬тон (ОМТ — ташкилоти ғайри¬давлатии эҳсонкорӣ) таш¬кил карда шуд. ОМТ варзишгаронро аз рӯйи намудҳои футбол, чавгонбозӣ, баскетбол, тинниси рӯйи миз, варзиши сабук, шашка, волейбол, теннис, шиноварӣ тайёр мекунад. Варзишгарони ОМТ дар Бозиҳои махсуси олимпии тобистона (1991, 1995, 1999) ва бозиҳои махсуси тобистонаи умумиҷаҳонӣ иштирок карда, 3 медали тило ба даст оварданд. Соли 2003 дар шаҳри Душанбе бори аввал Бо¬зиҳои панҷуми Осиёи Марказӣ баргузор гардид, ки дар он дастаи мунтахаби Тоҷикистон дар ҳайати 118 нафар иштирок карда, бори нахуст сазовори ҷойи сеюм ва 57 медал (18 тило, 22 нуқра ва 17 биринҷӣ) гашт.
Солҳои охир дар Тоҷикистон намудҳои нави варзиш: таэквон-до (ИТФ ва ВТФ), карате-до, карате-кёкушинкай, ушу, айкидо, кикбоксинг, пауэрлифтинг (сеҳарба) пайдо шуданд, ки имрӯз бомуваффақият инкишоф меёбанд. Инчунин ҷиҳати аз нав эҳё намудани камонварӣ, вазнбардорӣ, баскетбол, волейбол, тенниси рӯйи миз, чав¬гонбозӣ ва ғайра корҳои зиёде анҷом дода мешаванд. Аз соли 1992 дар ҷумҳурӣ оид ба 43 намуди варзиш федератсия¬ҳои миллӣ ташкил карда шудаанд, ки бисёри онҳо узви фе¬дератсияҳои байналмилалӣ мебошанд. Ин ба варзишгарони ҷумҳурӣ имкон медиҳад, ки дар мусобиқаҳои бай¬нал¬милалӣ оид ба футбол, бокс, таэквон-до, карате-до, варзиши сабук, шоҳмот, камон¬варӣ, теннис, куштии ҷуду, куштии самбо, куштии тарзи озод, куштии тарзи юнонӣ-румӣ, куштии кураш, вазнбардорӣ, акробатика, тирандозӣ ва дигар намудҳои варзиш иштирок кунанд.
Моҳи октябри 2004 нахустин бозиҳои ҷавонони То¬ҷи¬ки¬стон аз рӯи 9 намуди варзиш (баскетбол, бокс, волейбол, вар¬зи¬ши сабук, футболи хурд, тенниси рӯйи миз, гӯш¬тини миллӣ, ҷуду ва самбо) доир гардид. Варзишгарони маъ¬юбро  Федератсияи варзиши маъюбони Ҷумҳу¬рии Тоҷи¬кис¬тон мут¬та¬ҳид менамояд.
Солҳои охир барои аз нав эҳё намудани варзиши кӯда¬кону наврасон, доир намудани мусобиқаҳои варзи¬шӣ барои насли наврас корҳои зиёде анҷом дода мешаванд. Вазъи тарбияи ҷисмонӣ дар байни хонандагони мак¬табҳои миёна ва олӣ сол аз сол беҳтар мегардад. Дар ҷум-ҳурӣ 118 (2009) мактаби махсуси варзишӣ фаъолият дорад, ки дар онҳо 36022 (2013) ҷавонон (аз ҷумла 1724 нафар духтарон) машқ меварзанд. Бисёр дастпарварони ин мактабҳо дар мусобиқаҳои ҷумҳуриявӣ ва бай¬нал¬милалӣ соҳиби ҷоизаҳо гардидаанд. Дар комёбиҳои варзишии ҷум¬ҳуриявӣ хидмати мураббиёни Мактаби варзишии кӯдако¬ну наврасони захираҳои олимпӣ низ бузург аст. Т. Холназаров дар мусобиқаи пауэрлифтинг чемпиони ҷаҳон ва Осиё шуд.
Дар 20 соли охир дар ҷумҳурӣ, бахусус таэквон-до (ИТФ) таҳти роҳбарии президенти Федератсияи миллии таэквон-до (ИТФ)-и Тоҷикистон, сармураббии тими мунтахаби ҷумҳурӣ М. Яҳёев хеле рушд кард. Таэквондочиёни зерини ҷумҳурӣ дар солҳои гуногун чемпиони ҷаҳон ва Осиё, ғолиби Ҷоми Аврупо гардидаанд: А. Азизов, А. Ахмедов, Ш. Баҳромов, Ш. Бердиев, И. Ғафуров, А. Давлатов, Ҷ. Мирзоев, П. Муродзода, Мифтоҳиддини Нарзулло, Ш. Муҳаммадраҳимова, Ф. Назаров, Ф. Ф. Назирматов, У. Насриддинов, Далер Сайфиддинов, Дилшод Сайфиддинов, М. Сатторов, Ш. Сафаров, Т. Султонов, С. Тағой¬наза¬ро¬ва, Д. Тюраев, Р. Ӯлмасов, Ф. Урунов, А. Фазлиев, И. Фу¬зай¬лов, Г. Ҳабибуллоева, Н. Ҳамидова, З. Холова, М. Чернова, Е. Мухтарова, Д. Шарифӣ, Ф. Шарифӣ.

</p>
      </section>
      <section id="tennis">
        <h1>Варзиши маъюбон</h1>
        <p>Соли 1991 Федератсияи тарбияи ҷисмонӣ ва варзиши маъюбони Ҷумҳурии Тоҷикистон ташкил шуд ва он соли 1996 узви Кумитаи паралимпии ҷаҳон гардид. Соли 2003 Кумитаи паралимпии Тоҷики¬с¬тон таъсис ёфт. Варзишгарони маъюби тоҷик мунтазам дар мусобиқаҳои байналмилалӣ ширкат варзида, ба на¬тиҷаҳои назаррас ноил мешаванд. Соли 1990 варзишгари нобино С. Ҳам¬дамов дар мусобиқаи шоҳмотбозон (Итолиё) чемпиони ҷаҳон гардид. Июни 1994 С. Ё. Боев дар Супермарафони байналмилалӣ ба масофаи 9000 м иштирок карда, сазовори ордени «Мардонагӣ»-и Федератсияи Русия шуд. Соли 2004 вазнбардор П. Одинаев дар Бо¬зиҳои паралимпии Юнон (Афина) ҷойи 8-умро гирифта, ба қатори 10 вазнбардори беҳтарин дохил гардид. Соли 2006 дар шаҳри Душанбе Чемпионати Осиё оид ба даст¬хобонӣ доир гардид, ки дар он варзишгарони маъюби тоҷик соҳиби 5 медали тило, 3 медали нуқра ва 5 медали биринҷӣ шуданд. Соли 2006 тими мунтахаби варзишгарони маъюби Тоҷи¬ки¬стон дар Бозиҳои паралимпии Малайзия (Куала-Лумпур) иштирок кард. Майи 2006 З. Розиқова дар Чемпионати ҷаҳон оид ба вазнбардорӣ ҷойи ифтихории чорумро гирифт. Соли 2007 дар Чемпионати Осиё варзишгарони тоҷик соҳиби 3 медали тило, 2 медали нуқра ва 4 медали биринҷӣ гаштанд. А. Қодиров ва А. Хӯҷамқулова чемпиони Осиё шуданд. Ҳамон сол дар Итолиё варзишгар А. Қодиров дар мусобиқаи даст¬хобонӣ медали бирин¬ҷӣ гирифт. Соли 2008 низ дастаи мунтахаби варзишгарони маъюби Тоҷикистон дар Бо¬зиҳои паралимпии Хитой (Пекин) иштирок кард. Федератсияи тарбияи ҷисмонӣ ва варзиши маъюбон якҷоя бо Кумитаи ҷавонон, варзиш ва сайёҳии назди Ҳукумати Ҷумҳурии Тоҷикистон аз соли 2002 ҳар сол оид ба намудҳои мухталифи варзиш мусобиқаҳои ҷумҳуриявӣ баргузор мекунад. Соли 2009 дар шаҳри Душанбе оид ба даст¬хобонӣ ва тенниси рӯйи миз, дар шаҳри Кӯлоб дар вазнбар¬дорӣ, дар ноҳияи Шаҳринав дар шоҳмоту шашка мусоби¬қаҳо, инчунин байни шогирдони мактабҳои махсус (мак¬табҳо барои бачагони имкониятҳояшон маҳдуд) спартакиада доир шуд.</p>
      </section>
       <section id="tennis">
        <h1>Бозиҳои олимпӣ</h1>
        <p>Аввалин ширкатдори Бозиҳои олимпӣ аз Тоҷикистон қаиқрон Иброҳим Ҳасанов (соли 1960, дар Бозиҳои олимпии XVII шаҳри Руми Итолиё) мебошад. Варзишгар Юрий Лобанов дар Бозиҳои олимпии XX Мюнхен (1972) оид ба қаиқронӣ ғолиб омад. Зебуннисо Рустамова дар Бозиҳои олимпии XXI Монреал (1976) оид ба камонварӣ соҳиби медали биринҷӣ гардид. Дар Бозиҳои олимпии XXII Маскав (1980) Анатолий Старостин оид ба панҷҳарбаи муосир соҳиби ду медали тило (дар ҳай¬ати даста ва шахсӣ) ва Юрий Лобанов соҳиби медали биринҷӣ гаштаанд. Соли 1992 варзишгар Андрей Абдувалиев дар гурзпартоӣ чемпиони Бозиҳои олимпиии тобистонаи Барселона (1992) дар риштаи гурзпартоӣ шуд.
Солҳои соҳибистиқлолии Тоҷи¬кис¬тон дар Бози¬ҳои олимпии тобистона дар Пекин (2008) Юсуф Абдусаломов дар гӯш¬тини тарзи озод ҷои сазоавори ҷои дуввум ва медали нуқра, Расул Боқиев дар бахши куштии ҷуду сазовори ҷойи саввум ва медали биринҷӣ гашт. Мавзуна Чориева дар Бозиҳои олимпии тобистона дар Лондон (2012) соҳиби медали биринҷӣ ки дар риштаи муштзанӣ гардид. Дилшод Назаров дар Бозиҳои олимпии тобистона дар Рио-де-Жанейро (2016) гурзро ба масофаи 78 метру 68 сантиметр ҳаво дод ва бо медали тило сарфароз гашт[3].
</p>
      </section>
       <section id="tennis">
        <h1>Варзиш дар 26 соли Истиқлолият</h1>
        <p>Соҳаи варзиши тоҷик дар давоми 26 соли Истиқлолияти давлатии Ҷумҳурии Тоҷикистон ба таври бесобиқа рушд ёфт, ки таърихи миллат назирашро ёд надорад. Чунки соҳаи тарбияи ҷисмонӣ ва варзиш ҳам дар баробари дигар соҳаҳо яке аз самтҳои афзалиятноки сиёсати иҷтимоии Ҳукумати кишвар ба ҳисоб мерафт. Маҳз дар даврони Истиқлолияти давлатӣ ба хотири таъмини оммавияти варзиш, таҳкими тарзи ҳаёти солим, мусоидат ба омодакунии варзишгарони касбии тоҷик заминаи мусоиду беамсол фароҳам овард. Истиқлолияти кишвар барои рушди соҳаи варзиш шароит фароҳам сохт, ки ҷавонону варзишгарони кишвар бо иштирок дар мусобиқаҳои ҷаҳонию байналмилалӣ миллату давлатамонро байни дигар халқиятҳои ҷаҳон бештар муаррифӣ намоянд.

Сиёсати созандагию бунёдкоронаи Ҳукумати кишвар, хусусан ҷаҳду талошҳои Пешвои муаззами миллат, муҳтарам Эмомалӣ Раҳмон имкон фароҳам намуд, ки соҳаи варзиш дар кишвар аз замони ба даст овардани Истиқлолияти давлатии Ҷумҳурии Тоҷикистон заминаҳои аввалини худро аз таъсису барқарор намудани мактабҳои варзишӣ, баргузор намудани чорабиниҳои оммавӣ, варзишӣ, солимгардонӣ ва иштироки варзишгарон дар мусобиқаҳои байналмилалӣ аз сари нав оғоз намуданд.

Маврид ба ёдоварист, ки сар задани ҷанги таҳмилии шаҳрвандӣ дар кишвар боис гардид, ки дар радифи дигар соҳаҳо, соҳаи варзиш ва ҷалбу фаъолияти варзишгарон коста гардад. Ҳукумати кишвар дар чунин ҳолатҳои душвор ҳам соҳаи варзиш ва варзишгаронашро аз мадди назар дур намонд. То ҳадди имкон варзишгаронро пуштибонӣ намуд. Варзишгарони тоҷик ҷавобан ба ғамхориву дастгириҳои Ҳукумати кишвар талош намуданд, ки бо як нангу ори тоҷикона Тоҷикистонро дар мусобиқаҳои сатҳи байналмилалӣ муаррифӣ намоянд.

Даврони пеш аз Истиқлолият варзишгарони мо имкони хуби дар мусобиқаҳои байналмилалӣ иштирок намуданро надоштанд. Зеро онҳоро зарур буд, ки барои иштирок ва роҳхат пайдо намудан дар мусобиқаҳои байналмилалӣ варзишгарони 15 давлати Иттиҳоди Шӯравиро мағлуб намоянд. Дар баробари ин, барои сафарбар намудани варзишгарон ноадолатиҳо низ ба назар мерасид. Ин тарзи коргузорӣ як навъ руҳияи варзишгарони тоҷикро шикаста буд. Онҳо имкони муаррифии худ ва давлатро кам доштанд. Истиқлолият имкони асосии рушди варзиш ва кашфи чеҳраҳои нави варзиш дар кишвар шуд. Акнун варзишгарони тоҷикро зарур аст, ки барои иштирок дар мусобиқаҳои сатҳи байналмилалӣ танҳо дар мусобиқаи чумҳуриявӣ ғолиб гардида, роҳхат ба бозиҳои байналмилалиро ба даст оранд. Ба ин васила варзишгарони мо тавонистанд, ки таҷрибаи варзишии худро бой гардонанд ва Парчами Тоҷикистонро дар зинаҳои фахрии мусобиқаҳои минтақавию ҷаҳонӣ баланд бардоранд.

Солҳои аввали Истиқлолият мушкили асосии варзишгарони тоҷик набудани толорҳои варзишӣ ба ҳисоб мерафт. Варзишгарони тоҷик барои омода шудан барои мусобиқаҳои байналмилалӣ танқисӣ мекашиданд. Толорҳо ба талаботи замон ҷавобгӯ набуданд. Таваҷҷуҳи бевоситаи Ҳукумат ва барқарор шудани амну субот дар кишвар ин мушкилии асосии варзишгарони тоҷикро дар кӯтоҳтарин муҳлат аз байн бурд. Бо шарофати Истиқлолияти давлатӣ имрӯзҳо дар сартосари ҷумҳурӣ 8850 иншооти варзишӣ новобаста аз шакли моликияташон дар ҷумҳурӣ ба қайд гирифта шудааст, ки аз ин 117 варзишгоҳ, 6204 майдончаи варзишӣ, 1655 толори варзишӣ, 85 ҳавзи шиноварӣ ва 789 маҷмаа, иншооти махсуси варзишӣ, аз қабили тамрингоҳи тир, боулинг, фитнес ва клубҳои ихтиёрӣ фаъолият мекунад, ки дар оммавигардонии варзиш, ки яке аз ҳадафҳои асосии Роҳбарияти Олии мамлакат дар самти варзиш мебошад, саҳм мегузоранд.

Бо мақсади ҷалби наврасону ҷавонон ба варзиш имрӯз дар ҷумҳурӣ 134 мактаби варзишӣ амал менамоянд, ки аз ин 5 мактаби маҳорати олии варзишии ҷумҳуриявӣ, Маркази омодагии олимпӣ дар шаҳри Хоруғ, 2 мактаби маҳорати олии варзишии вилоятӣ, 3 мактаби махсуси варзишии ҷумҳуриявӣ, 12 мактаби махсуси варзишии захираҳои олимпӣ (10 мактаб дар ш. Душанбе, 1 мактаб дар ш. Хуҷанд ва 1 мактаб дар н. Рӯдакӣ), 90 мактаби варзишӣ дар шаҳру ноҳияҳо ва 21 мактаби варзишӣ дар тобеияти Иттифоқҳои касабаи мустақил ва ташкилоти ҷамъиятии “Ҳосилот” мебошанд.

Баъди таъмин намудани варзишгарони кишвар бо комплексу иншооти муосиру замонавӣ Ҳукумати кишвар дар ин соҳа диққати ҷиддиро баҳри дар мусобиқаҳои байналмилалӣ муаррифӣ намудани миллату давлат равона сохт. Барои амалӣ намудани ин нақша соли 2012 Президенти Ҷумҳурии Тоҷикистон, Пешвои миллат, муҳтарам Эмомалӣ Раҳмон бевосита бо варзишгарони мамлакат мулоқот доир намуданд. Дар мулоқот тамоми паҳлӯҳои соҳаи варзиш аз тарафии Ҷаноби Олӣ, Пешвои варзишпарвар, муҳтарам Эмомалӣ Раҳмон таҳлил карда шуд. Мулоқоти мазкур бори дигар собит сохт, ки соҳаи варзиш аз мадди назари Ҳукумати кишвар дур нест ва варзишгари тоҷик бо камтарин дастовардаш назди Сарвари давлат ва миллати худ қадр дорад.

Баъди мулоқот ҳар як варзишгари тоҷик амиқан дарк намуд, ки бар дӯшаш масъулияти бузург вогузор аст. Акнун варзишгарон бо дили пур ба сӯи фатҳи қуллаи варзиш бо истифода аз пуштибониву дастгириҳои беназири Пешвои миллат равона гардиданд.

Пас аз вохӯрӣ бо варзишгарони кишвар саҳифаи наве дар таърихи варзиши тоҷик боз гардид. Натоиҷи варзишгарони тоҷик аз мусобиқаҳои сатҳи байналмилалӣ ба маротиб зиёд гардида, дар як қатор чорабиниҳои байналмилалӣ аз чемпионатҳои ҷаҳону Осиё то Бозиҳои Осиёиву олимпӣ миллату давлати азизи хешро байни дигар халқиятҳо муаррифӣ намуданд. Таваҷҷуҳи бевоситаи Ҳукумати кишвар ба ин соҳа буд, ки давоми соҳибистиқлолӣ варзишгарони тоҷик бо дастовардҳои бузурги варзишии худ давлатро дар арсаи ҷаҳон муаррифӣ ва номи худро дар хазинаи таърихи варзиши кишвар сабт намуданд. Инҳо Дилшод Назаров, қаҳрамони бозиҳои олимпии Рио-Де-Жанейрои Бразилия, Расул Боқиев, ҷоизадори медали биринҷии Бозиҳои олимпӣ ва ҷаҳон оид ба дзюдо, Мавзуна Чориева, ҷоизадори медали биринҷии Бозиҳои олимпӣ оид ба бокс, Фарухи Салим чемпиони Осиё оид ба дзюдо, Хуршед Маҷидов, ҷоизадори медали нуқраи Чемпионати ҷаҳон оид ба дзюдо, Лагутенко Малика, чемпиони Осиё оид ба тирпаронӣ, Шоира Зулқайнарова, ҷоизадори медали биринҷии чемпионати Осиё оид ба бокс, Набимуҳаммад Хоркашев, ҷоизадори медали нуқраи чемпионати ҷаҳон оид ба самбо, Акмалиддин Каримов, ҷоизадори медали нуқраи чемпионати ҷаҳон оид ба самбо, Комроншоҳи Устопириён, чемпиони Осиё оид ба дзюдо, Шаҳриёр Даминов, чемпиони Осиё оид ба қаиқронӣ, Адам Исоқов, чемпиони Осиё байни наврасон аз намуди дзюдо ва инчунин дастаи мунтахаби Ҷумҳурии Тоҷикистон оид ба футбол ҷоизадори медали биринҷии чемпионати Осиё гардидаанд, ки онҳо ифтихори миллат ва Ватан ҳастанд.

Истиқлолияти кишвар ва таваҷҷуҳи Ҳукумати ҷумҳурӣ ба варзиш шароит фароҳам намуд, ки солҳои охир як қатор иқдомҳо барои рушди соҳа роҳандозӣ гардид.

Федератсияи футболи Тоҷикистон бо дастгирии Ҳукумати ҷумҳурӣ баҳри тарғиби ҳаёти солим соли 2014-ро соли оммавияти футбол дар кишвар эълон намуд. Ин иқдоми наҷиб дар баробари тарғиби варзиш дар кишвар Тоҷикистонро миёни ҷаҳониён ҳамчун давлати варзишпарвар муаррифӣ намуд. Баъди роҳандозӣ гардидани ин иқдом собиқ Президенти ФИФА Ёзеф Блаттер баҳри дидан намудани кишвари ҷавону варзишдӯст ба Тоҷикистон ташриф овард.

Иқдоме, ки варзишпарвар будани Пешвои миллат, муҳтарам Эмомалӣ Раҳмонро бори дигар ба ҷаҳониён собит сохт, ин таъсиси “Ҷоизаи Президенти Ҷумҳурии Тоҷикистон ба ғолибон ва ҷоизадорони мусобиқаҳои байналмилалии варзишӣ” буд. Варзишгарони тоҷик баъди таъсиси ин ҷоиза дубора соҳаи варзишро интихоб намуда, бо дасту дили гарм вориди варзиш гардиданд. Онҳо аз ин пас метавонанд танҳо ба варзиш машғул шаванд ва муаррифгари давлату миллат бошанд. “Ҷоизаи Президенти Ҷумҳурии Тоҷикистон барои ғолибону ҷоизадорони мусобиқаҳои варзишии байналмилалӣ” соли 2015 таъсис дода шуд ва то имрӯз се маротиба бо Амрҳои Президенти Ҷумҳурии Тоҷикистон 36 нафар варзишгарон бо ин ҷоиза сарфароз гардонида шудаанд, ки ҳаҷми умумии маблағи ҷоизапулӣ 1296250 (як миллиону дусаду наваду шаш ҳазору дусаду панҷоҳ) сомониро ташкил медиҳад ва маблағи мазкур аз ҳисоби Фонди захиравии Президенти Ҷумҳурии Тоҷикистон ҷудо гардидааст.

Соли 2016 барои варзиши тоҷик бо руйдоду ҳаводиси муҳим хотирмон ба ҳисоб меравад. Зеро варзишгарони тоҷик дар аксар намудҳои варзиш ба дастовардҳое ноил гардиданд, ки аввалин ҳисобида мешуд. Оғоз аз аввалин медали тиллои Осиё аз намуди ҷудо то ба медали тиллои олимпӣ аз намуди гурзандозиро варзишгарон ба Ватан оварданд. Махсусан медали тиллои гурзандози тоҷик Дилшод Назаров дар арафаи 25-солагии Истиқлолияти давлатӣ ҳамчун туҳфаи арзишманд дар хотири хурду бузурги мардуми кишвар нақш бастааст. Бо як медали тилло Тоҷикистон аз рӯи ҳисоби медалҳо дар ҷои 54-ум ва аз рӯи тақсими медалҳо аз рӯи балҳо сари ҳар иштирокчӣ дар ҷаҳон мақоми аввалро ишғол намуд. Ба ин восита ва ин дастовард варзиш дар соли 2016 дар Тоҷикистон даҳчанд оммавӣ шуд. Ҳафтаҳою моҳҳо воситаҳои ахбори оммаи тоҷик аз дастовардҳои соҳаи варзиш мегуфт.

27 майи соли 2016 дар аввалин ҷаласаи Шӯрои миллии кор бо ҷавонон Сарвари кишвар дар самти варзиш махсус истода, ба роҳбарони вазорату идораҳои дахлдори мамлакат барои беҳтар гардонидани шароиту имкониятҳои ҷавонон, вусъати бунёди майдону толорҳои варзишӣ бо мақсади солимгардонии ҷомеа ва оммавигардонии варзиш, ҷалби ҳарчи бештари ҷавонон ба мусобиқаҳои варзишӣ, тарғибу ташвиқи варзиш ва тарзи ҳаёти солим супоришҳои мушаххас доданд. Аз 3 то 9 майи соли 2016 аввалин чемпионати Осиё миёни донишҷӯён оид ба бокс дар шаҳри Душанбе баргузор гардид, ки тими муштзанҳои тоҷик мақоми аввалро ишғол намуданд. Инчунин, дар ин сол даври гурӯҳии чемпионати Осиё оид ба футболи духтарона миёни наврасон бори нахуст дар Тоҷикистон баргузор гардид. Бахшида ба Истиқлолияти давлатӣ соли 2016 аввалин бор мусобиқа аз намуди давидан баргузор шуд. Аз намуди футбол бошад, тими ҷавонони кишвар бори нахуст миёни тимҳои қораи Осиё аз марҳилаи гурӯҳӣ баромаданд.

Ҳукумати кишвар соли 2017 низ якчанд иқдомҳоеро ба роҳ монд, ки барои рушди соҳа муосидат мекунад. Пешниҳоди ҷудо шудани соҳаи сайёҳӣ аз варзишу кор бо ҷавонон яке аз ин иқдомҳо ба ҳисоб меравад. Мутасаддиёни соҳаи варзиши кишвар бар он назаранд, ки соли 2016 барои варзиши тоҷик давраи рушди баланд буд ва дар соли 2017 варзишгарони тоҷик ин рейтингро аз даст нахоҳанд дод. Дар мусобиқаҳое, ки соли 2017 ба нақша гирифта шудааст, варзишгарон обрӯи Тоҷикистонро ба зинаҳои боло мебароранд.

Бо мақсади эҳё, рушд ва амалии бозиҳои миллии варзишӣ ва тарбияи насли наврас дар руҳияи эҳтиром ва арҷгузорӣ ба таъриху анъанаҳои миллии аҷдодон, ҳамзамон таҳкими тарзи ҳаёти солим, ҳисси худшиносиву худогоҳӣ, зиракии сиёсӣ ва пешгирии омилҳои номатлуб дар байни насли наврас, баргузории ҳамасолаи Фестивали бозиҳои миллии варзишӣ дар се марҳила (маҳаллӣ, минтақавӣ ва миллӣ) дар остонаи таҷлили иди байналмилалии Наврӯз (марҳилаи якум), Ваҳдати миллӣ (марҳилаи дуюм) ва ҷашни Истиқлолияти давлатӣ (марҳилаи сеюм) тасдиқ гардид. Дар даври якуми фестивали мазкур, ки аз 18 то 23 марти соли 2017 доир гардид, танҳо дар ноҳияҳои пойтахт ва шаҳри Душанбе 1910 нафар варзишгарон ва 19 ҳазору 900 нафар наврасону ҷавонон ширкат варзиданд. Ин нишондод исбот намуд, ки мардуми тоҷик ба варзиш шавқу рағбати беандоза дошта, иқдоми мазкур дар оянда низ баҳри оммавӣ гардонидани варзиш калон мебозад.

Тибқи иттилои дафтари матбуоти шаҳри Душанбе дар доираи “Соли ҷавонон” эълон гардидани соли 2017 дар шаҳраку маҳаллаҳои пойтахт барои сохтмони беш аз 70 майдончаи муосири варзишӣ ва бозии кӯдакона қитъаи замин ҷудо карда шуд, ки то имрӯз аксари онҳо сохта ба истифода дода шудаанд.

Дар робита ба ин, дар давоми соли ҷорӣ дар самти рушду инкишофи тарбияи ҷисмонӣ ва варзиш дар пойтахт 35 чемпионату мусобиқаҳои кушоди шаҳри Душанбе оид ба намудҳои варзиши гӯштини миллӣ, юнону римӣ, тарзи озод, самбо, дзюдо, бокс, шоҳмот, шашка, футбол, футболи хурд, баскетбол, волейбол, тӯби дастӣ, таэквандо (ИТФ) бо фарогирии 23 ҳазору 289 нафар, 17 маротиба сафарбаркунии 166 нафар варзишгарон ба мусобиқаи ҷумҳуриявӣ, 175 машқҳои субҳгоҳӣ бо ташкили мусобиқаҳои дӯстона бо фарогирии 25 ҳазору 567 нафар, Фестивали бозиҳои миллии варзишӣ (марҳилаи якум) ва мусобиқаи гӯштингирӣ дар шаҳри Душанбе ва ноҳияҳои он бо фарогирии 21 ҳазору 810 нафар, мусобиқаҳои кушоди варзишии гӯштини миллӣ, пойгаи аспдавонӣ, волейбол дар байни бонувон ва теннис миёни наврасону духтарон барои дарёфти “Ҷоми Пойтахт-2017” бахшида ба Иди байналмилалии Наврӯз дар шаҳри Душанбе бо фарогирии 24 ҳазору 418 нафар наврасону ҷавонон ва сокинону меҳмонони пойтахт, Ниммарафони байналмилалии Душанбе, Спартакиадаи донишҷӯёни мактабҳои олии Ҷумҳурии Тоҷикистон аз рӯи 6 намуди варзиш бо фарогирии 900 нафар варзишгар, нахустин мусобиқаи варзишии “Веломарафон” бо фарогирии 1143 нафар, мусобиқаи кушоди пойгаи аспдавонӣ бахшида ба Рӯзи ҷавонони Тоҷикистон ва мусобиқаи варзишии Дави миллӣ дар шаҳри Душанбе, дар умум 243 чорабинии варзишӣ бо фарогирии 116 ҳазору 723 нафар (аз ин шумора 10 ҳазору 733 нафар бонувон) гузаронида шуданд.

Таъсиси чунин ҷоизаву баргузор намудани чунин иқдомҳо ва ғамхориҳои пайвастаи Пешвои миллат, муҳтарам Эмомалӣ Раҳмон ба варзиш буд, ки миллати тоҷик дар давоми 26 соли Истиқлолият ба чунин дастовардҳои баланд ноил гардид. Иқдомҳое, ки дар соҳаи варзиш аз ҷониби Ҳукумати кишвар ба роҳ монда шудааст, дар солҳои наздик Тоҷикистонро дар арсаи ҷаҳон бори дигар кишвари варзишдӯст муаррифӣ мекунад. Баъди амалӣ гардидани иқдомҳои мазкур метавон гуфт, ки шумораи медалҳои варзишгарони тоҷик ба маротиб афзуда, Парчами кишвар аз мусобиқаҳои минтақавию байналмилалӣ сар карда, то бозиҳои олимпӣ парафшон мемонад.
</p>
      </section>
       <section id="tennis">
        <h1>Таърихи бозиҳои олимпӣ</h1>
        <p>Бояд донед, ки ҷамъияти олам ба туфайли меҳнат ва кӯшишҳои худ ва муддати тӯлони асрҳою ҳазорсолаҳо инкишф ёфтааст. Ана дар ҳамон замон ихтирокори махсус то ҳол номаълуме чарх зуҳур кард баъд Архимеди бузург Нютони бебаҳо Эйнштейни бемисл ба дунё омаданд. Дар олам чизҳое ҳастанд ки якбора арзи вуҷуд кардаанд. Онҳо коркарди иловагиро наметалабанд. Масалан шеърҳои Рӯдакиву Шоҳномаи Фирдавсӣ. Дар ин офаридаҳо чизе гуфтан душвор аст факат сар меҷунбонему мегӯем: бин-а ҳақиқатан худододу бемисл.
Ғояи Бозиҳои Олимпӣ низ бояд ба қатори ин офаридаҳои бебадали инсонӣ дохил карда шавад. Албатта барномаи бозиҳо на якбору дубор иваз карда шудааст вале ин муҳим нест. Чизи муҳим он аст,ки ғояи бозиҳо беғараз ва то ба охир бошарафонаю рафиқона боқи монд. Дар таърихи Бозиҳои Олимпии қадима норавшаниҳо ҳатто қиссаю афсонаҳо бисёр аст. Оиди муҳлати гузаронидани бозиҳо низ байни олимон баҳсҳои тӯлони идома мекунад. Аммо аниқтараш ҳамин, ки ватани Бозиҳои Олимпӣ Юнони Қадими аниқтараш маъбади муқаддаси Олимпия мебошад ва он дар қисми ғарби нимҷазираи Пелопонес ҷойгир аст. Инҷо дар домани кӯҳи Кронос дар водии дарёи Алфей то имрӯз оташи олимпи афрӯхта мешавад. Эстафедаи машъалдорон аз ҳаминҷо оғоз меёбад. Афсона ва ривоятҳои қадима ҳикоят мекунанд, ки ҳамон вақтҳо худои бениҳоят бузург ва ҳело маъюс Кронос мавҷуд буд. + зани бадбахте дошт, ки Рея меномиданд. Кронос хоби даҳшатнок мебинад ва ба фолбине ҳамсуҳбат мешавад. Фолбин ӯро бовар мекунонад, ки ӯро яке аз фарзандонаш мекушад. Баъди ин вай ғамгинтар шуд ва ба ҷои он , ки мисли волидайни имруза ба тарбияи насли наврас машғул шавд. Кронос фарзандони навзоди худро фурӯ мебурд ва вазъи хеле пурдаҳшат ба миён омад. Реяи бечора чи кор карданашро намедонад ва вақти кӯдаки навбати Зевси хушлиқо тавлит шуд Рея ба иқдоми қатъи даст зад ӯ ба попеч сангро печонида ба падари бераҳм медиҳад. Рея писарашро ба чӯпоне медеҳад. Писар ба камол расид ва ба Зевси зуртарин табдил ёфт. Вай ниҳоят нерӯманд шуда ба падари бераҳмаш ба ҷанг медароядва ғолиб мебарояд. Аз шиками Кронос додар ва хоҳарони бешумори Зевси бузург мебароянд. Зевс фармон дод, ба шарафи ин воқеъаи дар ҳақиқат бузург Бозиҳо гузаронида шавад. Баъдтар Бозиҳо бо номи маҳалли гузаронида шуданашон Бозиҳои Олимпӣ номида шуданд.
Оиди пайдоиши Бозиҳои Олимпӣ боз чандин афсонаю ривоятҳо ҳастанд. Яке аз онҳо тасдиқ мекунад, ки Бозиҳои аввалини Олимпиро каси дигаре не балки Геракли машҳӯр писари Зевс қаҳрамоне ки 12 корнамои беҳамто нишон додаст хайёл карда баромад ва ташкил намуд. Ба шарафи яке аз зафарҳои Геракл гузаронидани Бозиҳои Олимпиро сар карданд. Геракл шахсан бо пойҳои худ масофаи пойга 600 кафи пой чен кард ва ҳамин хел яке аз ченакҳои маъмули Юнони Қадим стадий пайдо шуд. Аз ин истилоҳ калимаи стадион ба вуҷуд омад.
Дар яке аз ривоятҳои дигар дар бораи пайдоиши ин бозиҳо гуфта шудааст, ки шоҳ Эномай духтаре дошт Гипподамия хело зебою дилбар буд ва бисёр ҷавонмардон уро ба зани гирифтан мехостанд. Зид нестам мегуфт Эномай аммо ба ароба мусобиқа мекунем. Вай аспҳои хело боқуввату тездав дошт, домодшаванда бояд пешо пеш асп медавонд Эномай бояд ба вай мерасиду пеш мегузашт ва найза мезад. Шарти бози ҳаминхел буд 13 нафар домодшаванда аз дасти Эномайи маккор ҳалок гардиданд. Ниҳоят Пелопс ба майдон омад вай ғайр аз набераи Зевс буданаш ҷавони ҳушёру кордон буд. Гипподамия, ки аз афташ хунрезиҳои бисёр ба дилаш зада буд маҳс ба Пелопс дил бастани шуд. Гипподамия ва Пелопс аробакаши Эномай  Мартиласро ба гап даровардад. + тирмехи биринҷии чархи аробаро ба тирмехи мумин иваз мекунад. Вақти пойга мум об шуд ва чархҳо аз тир баромаданд. Эномай зери суми аспҳо монда ҳалок мешавад. Аз нуқтаи назари имрӯза ин амал ноҷавонмардона ҳисоб мешавад вале ривояти бостони чунин аст . Пелопс чун арзи сипос ба Худоён дар Олимпия маъбад месозад, ки дар он қурбони мекарданд ва аз ҳама муҳимаш ӯ Бозиҳоро таъсис медиҳад. Ривоят шаҳодат медиҳад ки маҳс бо шарофати Пелопс бозиҳо ананави шуданд. Онҳо ҳар чаҳор сол як маротиба гузаронида мешуданд. Ин бешак ҷузъиёти бузург аст. Дар бораи Бозиҳои Олимпӣ на танҳо аз ривоятҳои қадим маълумот гирифтан мумкин аст. Имрӯз муаррихону археологон низ маълумоти ниспатан кофи ба даст оварданд. Барои мо ҳаминро донистан аҳмиятнок аст, ки Юнониҳои Қадим то чи андоза ба ин бозиҳо эҳтиром доштанд. Пайдоиши бозиҳо ба Зевси бузурги таҳамтан оқилу доно ҳеҷ набошад ба номи нимхудо аз омезиши худоёну одамон пайдо шуданд. Аҳмияти бузурги Бозиҳои Олипиро одамон ҳанӯз дар дар давраҳои қадим дарк карда буданд. Ҷангу ҷидол сабаби асосии пайдоиши Бозиҳои Олимпӣ мебошад. Бозиҳо на танҳо баро моҳирона ҷангидан балки барои дӯстӣ варзидан мунтазам мулоқот кардан барои барҳам додани симои душман ёри расониданд. Бароямон кайҳо маълум аст ки гузаронидани бозиҳо хеле қадима аст, ва чихеле ки мегӯянд ба қаъри асрҳо мерасонд. Аввалин бозиҳои маълуми Олимпӣ аниқтараш соли 776 то меълод барпо гардидааст. Коромбос варзишгар аз шаҳри Элидаи Юнон аввалин ғолиби Олимпиада аст ва бо номи ӯ таърихи ҳаракати Олимпӣ оғоз меёбад. Дар ин Бозиҳои Олимпи танҳо аъзои оилаи Юнониҳо одамони озод на ғулом ва ё аҷнабиён ҳақи дар Олимпиада ширкат варзиданро надоштан. Дар чор сол як маротиба ва ана ин фосилаи вақтро Олимпия меномиданд. Дар арафаи ин иди бузург ҷангу ҷидол бас мешуд, ягон кас ҳуқуқ надошт ки ба Олимпия бо аслиҳа дарояд, ба шахсоне,ки ин қоидаро вайрон мекарданд ба маблағи 2 мина нуқра ҷарима меандохтанд, ки 54 кг нуқраи холис. Аммо аз инҳам чаримаи сахттар барои Юнониҳо ин лаънати Худо аст,ки насиби вайронкунандагони ин мусобиқа мегардид. Ҳар як варзишгар бояд даҳ моҳ дар хона ва се моҳ дар Олимпия машқ мекард. Намуди аз ҳама душвор ин панҷҳарба ҳисоб мешуд. Ба он давидан, ҷаҳидан ба дарози, найзапартои, диск партои ва гуштин дохил мешуд. Аввалҳо Бозиҳои Олимпи дар як рӯз ба охир мерасиданд ва баъдан то 5 рӯз идома меёфтанд. Мусобиқаҳо хеле пуршиддат ва муҳимаш он, ки аз рӯи виҷдон мегузаштанд. Ғолибон, ки онҳоро Олимпикон мегуфтанд ба шохчаи Зайтун ё чанбари ифтихори мукофотонида мешуд. Онҳо на танҳо дар зодгоҳашон балки дар тамоми Юнон маълуму машҳур мешуданд. Ғайр аз Кромбос боз чандин номи чемпионҳои бузург то ба имрӯз расида аст. Милон дар мусобиқаҳои гуштингири соҳиби ҳафт тоҷи ифтихори аст. Инҷо танҳо мусобиҳоти варзиши набуд шоирон шеърҳояшонро мехондан наққошон аз санъхати худ, мусиқачиён асъори беҳтарини худро менавохтанд. Ҳамин тавр иди варзиши ба фестивали санъат табдил меёфт. Бо гузашти айём вазъият тағир меёфт ва он ҳамеша ба манфиати Юнониҳо набуд. Дар нимаи қарни ду то мелод ин сарзамини зебо ва шаҳру давлатҳои начандон калонро Рим запт кард. Олимпия барои баъзе аҷнабиён воқеъан маҳалли баҳс ҳисоб мешуд, ки онро ғорат кардан мумкин буд. Диктатор Сулла,ки ба бераҳми ва маккори машҳур буд фармон дод,ки Бозиҳои -175-уми Олимпиада ба Рим кучонида шавад. Аммо хушбахтона ин нияти ӯ амали нашуд. Дар тайёр кардану гузаронидан 211-умин Олимпиада Император Нерон иштирок намуд, Нерон инсони доно аммо хеле шӯҳратпараст буд. + амр дод,ки барномаи мусобиқот дигар карда шавад. Мусобиқае пайдо шуд,ки дар гӯшу хайёли касе набуд, Нерон худро актиёр ва сарояндаи бузургтарин меҳисобит, бинобарин барнома ба самти актиёри васеъ карда шуд. Натиҷаи мусобиқотро пешгӯи кардан мумкин буд дар ҳамаи мусобиқаҳо беистисно Нерон ғолиб буд. Ба ҳар ҳол давраи Рими ба ин бозиҳо баъзе чизҳои хуб ҳам овард, масалан ин мусобиқоти бузург нуфузи байналмиллалӣ пайдо кард. Акнун намояндагони дигар давлатҳо низ дар ин бозҳо ширкат мекарданд. Умуман Бозиҳои Олимпи ба ҳисоб китоби имрӯза 1169 сол гузаронида шуд, ба ибораи дигар варзишгарон 292 маротиба ба ин мусобиқот гирд омаданд. Соли 394 баъди мелоди императорти Рим Феодоси 1 гузаронидани ин мусобиқотро манъ кард. Олимпияи замоне беҳамто ва акнун ба тороҷшудае табдил меёфт, акнун касе онро дигар баъд аз обхези, заминларзаҳои навбати барқарор намекард.
</p>
      </section>
    </main>
    <footer>
      <p>2023 Тоҷикистон дар арсаи ҷаҳон</p>
    </footer>
  </body>
</html>
